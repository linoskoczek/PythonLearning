Z-Wave

Z-Wave − protokół bezprzewodowy służący do połączenia w jedną, zdalnie sterowaną sieć wykorzystywany w systemach inteligentnego zarządzania budynkiem.
Ideą protokołu z-wave jest synchronizacja urządzeń automatyki domowej w topologii mesh, tak zwanej sieci kratowej. Każde urządzenie komunikuje się z centralą inteligentnego zarządzania będąc zarazem przekaźnikiem sygnału dla innych urządzeń. Umożliwia to zbudowanie bezprzewodowej sieci zarządzania budynkiem o cztery razy większym zasięgu niż zasięg połączenia pomiędzy dwoma urządzeniami z-wave. Wyjątkiem są urządzenia zasilane bateryjnie, które za względu na oszczędność źródła zasilania mają wyłączoną możliwość przekazywania sygnału. System charakteryzuje się cechą która umożliwia instalację inteligentnego zarządzania budynkiem, nie wymagającą ingerencji w strukturę budynku i instalację elektryczną.

Spis treści

    1 Historia
    2 Specyfikacja techniczna
    3 Zastosowanie
    4 Przypisy
    5 Linki zewnętrzne

Historia

Twórcą oraz właścicielem technologii z-wave jest duńska firma Zensys. Protokół zyskał popularność od czasu kiedy w roku 2005 członkowie firm INTERMATIC, Leviton, Wayne Dalton, Danfoss i Universal Electronics spotkali się, by ustalić wspólną częstotliwość i protokół transmisji danych do sterowania swoich urządzeń. Ustalono że najlepszym rozwiązaniem będzie protokół z-wave, po czym przystąpili do rozmów z właścicielem firmy Zensys. Tak powstało stowarzyszenie z-wave Alliance, do którego przystępują firmy chcące sterować swoimi urządzeniami za pomocą tego właśnie protokołu. W chwili obecnej (grudzień 2012) do stowarzyszenia z-wave Alliance należy ponad 300 firm produkujących urządzenia automatyki domowej i przemysłowej.
Specyfikacja techniczna

Częstotliwość:
865,22 MHz - Indie
868,10 MHz - Malezja
868,42 MHz - Europa, Singapur
890,00 MHz - Rosja
908,42 MHz - Ameryka
919,82 MHz - Chiny
921,42 MHz - Australia, Nowa Zelandia, Brazylia
951-956 MHz - Japonia
Prędkość transmisji; (kb/s) 9,4; 40-w układach serii 200; 200- w układach serii 400
Zasięg; do 100 m w warunkach idealnych
Zastosowanie

    Sterowanie ogrzewaniem
    Sterowanie oświetleniem
    Symulacja obecności
    Sterowanie oknami
    Sterowanie roletami, żaluzjami
    Sterowanie bramą
    Sterowanie karniszami
    Systemy alarmowe
    Powiadamianie pożarowe
    Ostrzeganie o ulatniającym się gazie
    Ostrzeganie o zalaniu
    Sterowanie sprzętem RTV i AGD
    Sterowanie podlewaniem
    System sterowania oddymianiem pożarowym
    Sterowanie wentylacją
    Monitoring video